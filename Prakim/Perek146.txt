 הללו יה הללי נפשי את יהוה 
 אהללה יהוה בחיי אזמרה לאלוהי בעודי 
 אל תבטחו בנדיבים בבן אדם שאין לו תשועה 
 תצא רוחו ישב לאדמתו ביום ההוא אבדו עשתנתיו 
 אשרי שא ל יעקב בעזרו שברו על יהוה אלוהיו 
 עשה שמים וארץ את הים ואת כל אשר בם השמר אמת לעולם 
 עשה משפט לעשוקים נתן לחם לרעבים יהוה מתיר אסורים 
 יהוה פקח עורים יהוה זקף כפופים יהוה אהב צדיקים 
 יהוה שמר את גרים יתום ואלמנה יעודד ודרך רשעים יעות 
 ימלך יהוה לעולם אלוהיך ציון לדר ודר הללו יה 