 למנצח אל תשחת לדוד מכתם בברחו מפני שאול במערה 
 חנני אלוהים חנני כי בך חסיה נפשי ובצל כנפיך אחסה עד יעבר הוות 
 אקרא לאלוהים עליון לא ל גמר עלי 
 ישלח משמים ויושיעני חרף שאפי סלה ישלח אלוהים חסדו ואמתו 
 נפשי בתוך לבאם אשכבה להטים בני אדם שניהם חנית וחצים ולשונם חרב חדה 
 רומה על השמים אלוהים על כל הארץ כבודך 
 רשת הכינו לפעמי כפף נפשי כרו לפני שיחה נפלו בתוכה סלה 
 נכון לבי אלוהים נכון לבי אשירה ואזמרה 
 עורה כבודי עורה הנבל וכנור אעירה שחר 
 אודך בעמים יהוה אזמרך בלאמים 
 כי גדל עד שמים חסדך ועד שחקים אמתך 
 רומה על שמים אלוהים על כל הארץ כבודך 